Så har det blivit dags för **implementering**! Under de kommande fyra veckorna kommer du bygga och färdigställa din valda applikation. Detta innebär att du

*    först och främst givetvis kommer **programmera din applikation**.
*    styr ditt projekt genom **issues på Github**. När du skall lägga till något i din app eller fixa en bugg, skapa en issue! När målet är uppnått, stäng den. Detta fyller två funktioner; dels får du smaka på att använda Github som ett projektstyrningsverktyg, och dels blir det lättare för andra att hjälpa dig (se nedan).
*    dokumentera utvecklingen i **blogginlägg**. Du publicerar minst ett i veckan med söndag som deadline, men du får mer än gärna dela upp det på flera småinlägg. Beskriv vad du gjort, vad som dykt upp under resans gång, iakttagelser om verktyg och bibliotek - vadhelst som faller dig in som har med utvecklingen och kursen att göra! Glöm också inte att annonsera inläggen i guilden!
*    har tillgång till löpande **handledning**! Ett aktivt handledarskap under projektets gång är vad kursens resurser främst satsats på, så se till att ta tillfället i akt! Det är ditt ansvar att se till att du får kvalitétstid med lärare, även om jag också kommer ta initiativ till att fånga er emellanåt.
*    håller **dokumentationen uppdaterad** löpande under utvecklingens gång. Låt inte denna falla efter!
*    också håller dina **test levande**, om du valt att utveckla testdrivet.
*    är **delaktig i dina klasskamraters arbeten**. Dels verbalt via [forumet][1] och kommentarsfält på bloggar, men framför allt via att göra **pull requests** mot deras projekt! Gärna kopplat till issues som mottagaren har registrerat.

     Tidigare år har vi haft ett kurssteg dedikerat åt kollaborering, men nu väver vi in det under hela implementeringsprocessen istället. Det finns ingen miniminivå över hur många pull requests du måste göra, då energikostnaden för dessa varierar vilt. Lägger du mycket tid på att hjälpa andra så kommer hänsyn tas till detta när ditt egna projekt bedöms. 

Det **allra sista blogginlägget** i kurssteget skall dessutom innehålla följande:

*    knyt an till planeringen. gick som tänkt? oförutsedda time sinks?
*    leksaksrecension. de verktyg du valt att jobba med, hur var de? kul? frustrerande?
*    utvärdera appen. är du nöjd med resultatet? arbetsgången? något du hade gjort annorlunda om du fått en tidsmaskin?
*    sammanfatta ditt kollaborerande. Vilken hjälp har du gett, vilket hjälp har du fått?

Hur omfattande din applikation blir kan variera väldigt mycket, beroende hur mycket tid du väljer att lägga på inläsning, experimenterande, kollaborering, bloggande, etc. Det som är viktigt är att din sammanlagda insats inte blir lidande av den stora frihetsgraden; även om du inte har koppel på dig så innebär dessa fyra halvfartsveckor 80 arbetstimmar, vilket i någon utsträckning bör avspegla sig i den totala prestationen.

[1]: http://bit.ly/riaforum2013ht
[2]: https://coursepress.lnu.se/kurs/ria-utveckling-med-javascript/cloud9-editor/