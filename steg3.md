Så har det blivit dags för **implementering**! Under de kommande tre veckorna kommer du bygga och färdigställa din valda applikation. Detta innebär att du

*    först och främst givetvis kommer **programmera din applikation**. 
*    dokumentera utvecklingen i **blogginlägg**. Du publicerar minst ett i veckan med söndag som deadline, eller fler fördelat annorlunda om du vill..
*    har tillgång till löpande **handledning**! Ett aktivt handledarskap under projektets gång är vad kursens resurser främst satsats på, så se till att ta tillfället i akt! Det är ditt ansvar att se till att du får kvalitétstid med lärare, även om jag också kommer ta initiativ till att fånga er emellanåt. Under utvecklingens gång bör du ha minst en session med lärare i [Cloud9][2], gärna fler!
*    också har chans att **utnyttja dina klasskamrater**! Var mer än gärna aktiva i [forumet][1], och utnyttja [Cloud9][2] och Githubs issue tracker för att hjälpa varandra. 
*    håller **dokumentationen uppdaterad** löpande under utvecklingens gång. Låt inte denna falla efter!
*    också håller dina **test levande**, om du valt att utveckla testdrivet.

I blogginläggen dokumenterar du arbetet. Beskriv vad du gjort, vad som dykt upp under resans gång, iakttagelser om verktyg och bibliotek - vadhelst som faller dig in som har med utvecklingen och kursen att göra! 

Det **allra sista blogginlägget** i kurssteget skall dessutom innehålla följande:

*    knyt an till planeringen. gick som tänkt? oförutsedda time sinks?
*    leksaksrecension. de verktyg du valt att jobba med, hur var de? kul? frustrerande?
*    utvärdera appen. är du nöjd med resultatet? arbetsgången? något du hade gjort annorlunda om du fått en tidsmaskin?
*    beskriv vad du inte är nöjd med i din app. kan vara kodorganisering, saknad funktionalitet, brister i UI, etc. Denna lista kommer sedan användas i [nästa kurssteg][3].

[1]: http://bit.ly/riaforum
[2]: https://coursepress.lnu.se/kurs/ria-utveckling-med-javascript/cloud9-editor/
[3]: https://coursepress.lnu.se/kurs/ria-utveckling-med-javascript/steg-4-kollaborering-v10/