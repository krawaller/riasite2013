
###Vad är C9?

[Cloud9][1] är ett **Git-repo** (liksom Github), med en fullfjädrad **web-baserad editor**. Den inkluderar enkel funktionalitet för att klona dina git-repon, så att du kan arbeta från molnet och pusha till Github precis som från din egen dator. Deras salespitch är just att du inte blir bunden till en arbetsstation, utan har tillgång till hela din utvecklingsmiljö varifrån som helst. 

Och faktiskt har deras editor blivit **riktigt kompetent**! Den har alla de vanliga funktionerna (syntax highlighting, code validation), liksom en mängd verktyg som blivit populära i moderna editorer. För att frälsa Vim-användare har de implementerat en mängd tangentbordskommandon därifrån, vilket gör att du potentiellt kan jobba väldigt effektivt. I C9 har du också tillgång till en konsol, där du exempelvis kan köra Node-kommandon.

Deras riktiga trumfkort är dock **kollaboreringsmöjligheterna**. Via GoogleDocs-liknande funktionalitet kan du bjuda in andra utvecklare att jobba samtidigt i samma projekt. Första versionerna var ganska skakiga, men nu har de en riktigt solid lösning på plats. Kolla gärna på denna [videodemo][2] för att få en uppfattning om hur det fungerar.

###C9 i kursen

Detta sammantaget gör C9 till ett väldigt effektivt undervisningsverktyg! När ni senare får handledning under projektets gång kommer vi använda C9 för att tillsammans peta i din kod, parallellt med VoIP via Skype intill. Vi vill därför att ni testar C9 redan nu så att ni **blir bekanta med miljön**. Att få igång en kollaboreringssession är dock ruggigt enkelt;

*    Logga in på C9 med ditt Github-id
*    Klona det aktuella projektet
*    Bjud in mig och ge mig skrivrättigheter
*    ...and that's it!

På samma sätt kan ni givetvis också använda C9 när ni vill **sammarbeta med varandra**.

Men, som sagt - **kolla in C9** redan innan första projekthandledningen, så att ni har någorlunda koll på läget. Vem vet, kanske en del av er väljer att bo kvar i C9 och köra hela er utveckling i molnet?

 [1]: http://c9.io "Cloud9"
 [2]: https://c9.io/site/code-smarter-code-together/  