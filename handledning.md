###Syfte

Som många andra kurser på denna nivå är RIA-kursen väldigt fritt hållen, med stort eget ansvar över arbetsinsats och att tillgodogöra sig relevant kunskap. Det betyder dock inte att ni är lämnade vind för våg! Kursledare David finns hela tiden tillgänglig för **handledning**.

Denna är inte bara tänkt som en hjälp när man kör fast, utan planen är att den skall utgöra ett bollplank och ta dig vidare i dina kodorganiseringsskills! Ropa därför inte bara till när du hamnat i diket, utan utnyttja med jämna mellanrum möjligheten att få feedback på ditt projekt!


###Tillvägagångssätt

Det står alltid fritt fram att direkt kontakta David via någon av kontaktvägarna på [kursledningssidan](https://coursepress.lnu.se/kurs/ria-utveckling-med-javascript/kursledning-2/), men ni har förtur om ni förbokar en tid via [handledningstråden](https://coursepress.lnu.se/grupper/ria-utveckling-med-javascript-ht13/forum/topic/handledning-1/) i forumet. Gör gärna det!

David finns normalt sett tillgänglig kontorstid alla dagar, med brasklappen att han också har en del andra måsten på sitt bord (c:a 35% av hans tid är vikt åt denna kurs).