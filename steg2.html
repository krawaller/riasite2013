Nu är det äntligen dags att ta de första spadtagen till applikationen! Följande arbetsgång rekommenderas:
<ol>
<li>Börja med att närmare <strong>definiera din applikationsidé</strong> från förra kurssteget. Beskrivande meningar räcker inte - när bygget väl skall påbörjas så behöver vi vägledas av mer detaljerad information. Här i RIA-kursen kommer vi inte vara lika formella som i OOAD-kursen vad gäller formalia kring datamodeller och dylikt, så det är upp till dig hur du väljer att dokumentera din idé. Dokumentationen kan inkludera:<ul>
<li>Enkla <strong>mockups</strong> som visar flödet genom applikationen</li>
<li><strong>Use cases</strong> som beskriver funktionaliteten</li>
<li><strong>Domänmodeller</strong> och/eller <strong>klassdiagram</strong> (kanske via <a href="http://yuml.me/">yUML.me</a>).
</ul>
</li>
<li>Och så börjar vi gräva! Din applikation skall bo i ett repositorium på Github, så vi måste inleda med att skapa ett sådant. Det gör du genom att forka <a href="https://github.com/krawaller/riamall2013/">mallrepositoriet</a>. Mallen innehåller inga filer, utan är ett sätt för kursledningen att enkelt ha överblick över kursdeltagarnas repositorier.<ul>
</ul></li>
<li>När du har repositoriet på plats skall det fyllas med de <strong>verktyg</strong> du valt att använda:<ul>
<li>Backbone, Underscore och jQuery</li>
<li>localStorage-plugin till Backbone</li>
<li>Eventuell relations-plugin till Backbone</li>
<li>Brocco, om du valt det som dokumentationslösning</li>
<li>Testbibliotek, om du skall utveckla testdrivet</li>
<li>RequireJS om det skall användas</li>
<li>eventuellt Twitter Bootstrap eller annan UI-lösning</li>
<li>kanske AsyncJS</li>
<li>övriga favoritleksaker du vill använda</li>
</ul></li>
<li>Och så skall vi <strong>hälsa på världen</strong>! Lägg en grund till din applikation genom att initiera en app som skriver ut en välvald hälsningsfras. Detta skall inte göras i HTML-koden, utan du måste i detta steg ha en initierad Backbone-app som renderar en vy.</li>
<li>Slutligen, i sedvanlig ordning, skall steget sammanfattas i ett <strong>blogginlägg</strong>.
</ol>