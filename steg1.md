Denna vecka kommer du tillbringa i vapenförrådet för att studera och välja ut de verktyg du vill använda. 

1.  Innan du kan börja plocka på dig leksaker så måste du först av allt **sätta dig in** i [Backbone][1]. Beroende på hur mycket förkunskaper du har så kommer detta ta olika lång tid, men det är av vikt att du inte slarvar här! Kursen i sig handlar egentligen inte om Backbone utan om organisering av JS-applikationer, men det är Backbone vi kommer använda både för att förstå och lösa problemet.
2.  Därefter är det dags att **välja beståndsdelar** du vill arbeta med. Som du har sett i kurspresentationen, Backboneinformationen och på andra ställen så finns det en hel del val att göra: 
    *   Ska du ge dig på att använda [RequireJS][2]? I så fall måste du läsa på om det (och använda den anpassade versionen av Backbone). Användning av RequireJS är mer eller mindre ett krav för de högre betygsnivåerna, då förståelse för modulproblematiken i JavaScript är central vid organisering av applikationer. Om du **inte** tänker använda RequireJS så måste du göra en skiss över hur du skall strukturera ditt globala objekt. Att ha alla beståndsdelarna som individuella globala objekt är inte tillåtet.
    *   Läs på om [koddokumentering][3] och bestäm dig för hur du vill göra.
    *   Kika på [Twitter Bootstrap][4] och se om du vill använda det. Om du redan är bekväm i annan, liknande lösning så är det helt ok att använda denna istället. Det är inget krav att använda ett "UI-hjälpmedel" över huvud taget, men det ger bonuspoäng att göra det.
    *   Fundera över om du vill använda **relationer** i Backbone, och hur dessa i så fall skall upprättas.
    *   Skall du använda Backbones vanliga localStorage-modul, eller vågar du dig på den elakare asynkrona versionen?
    *   Kanske vill du göra din applikation [offline-säker][5]?
    *   En större fråga: vill du [arbeta testdrivet][6]? Detta beslut kommer ha ganska stor påverkan på hur du arbetar framöver. Tröskeln för att komma igång med testdriven utveckling kan vara ganska hög, men när man väl är över den så kommer du aldrig vända dig om. Om du ger dig på detta så måste du välja vilket bibliotek du skall använda för dina test.
    *   Förmodligen har du hört talas om [CoffeeScript][7] - kanske är detta läget att prova, om du inte redan gjort det?
3.  Du måste också börja lura på [vilken applikation du skall bygga][8]. Som redan sagts så bör den vara av ett ganska begränsat omfång, då det är processen och inte resultatet som är i fokus.
4.  Det är också lämpligt att du i samband med detta steg ser till att utnyttja ett **handledarpass med läraren**, om du inte redan gjort det.
5.  Slutligen, när du funderat över alla val, så skall du presentera dessa i en **ny bloggpost**.

 [1]: https://coursepress.lnu.se/kurs/ria-utveckling-med-javascript/backbone/
 [2]: https://coursepress.lnu.se/kurs/ria-utveckling-med-javascript/require/
 [3]: https://coursepress.lnu.se/kurs/ria-utveckling-med-javascript/dokumentation/
 [4]: https://coursepress.lnu.se/kurs/ria-utveckling-med-javascript/twitter-bootstrap/
 [5]: https://coursepress.lnu.se/kurs/ria-utveckling-med-javascript/offline-applikationer/
 [6]: https://coursepress.lnu.se/kurs/ria-utveckling-med-javascript/test-driven-utveckling/
 [7]: https://coursepress.lnu.se/kurs/ria-utveckling-med-javascript/coffeescript/
 [8]: https://coursepress.lnu.se/kurs/ria-utveckling-med-javascript/applikationsideer/  