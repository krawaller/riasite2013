Denna vecka kommer du tillbringa i vapenförrådet för att studera och välja ut de verktyg du vill använda. 

2.  Därefter är det dags att **välja beståndsdelar** du vill arbeta med. Som du har sett i kurspresentationen, Backboneinformationen och på andra ställen så finns det en hel del val att göra: 
    *   Användning av [RequireJS][2] är obligatoriskt, men hur djupt du väljer att sjunka i det kaninhålet är upp tilld dig. Förståelse för modulproblematiken i JavaScript är central vid organisering av applikationer, och Require är bara en möjlig lösning, så för högre betygssteg är det viktigt att du inte bara fokuserar på RequireJS:s API, utan på den bakomliggande anledningen till att vi gör som vi gör.
    *   Läs på om [koddokumentering][3] och bestäm dig för hur du vill göra.
    *   Kika på [Twitter Bootstrap][4] och se om du vill använda det. Om du redan är bekväm i annan, liknande lösning så är det helt ok att använda denna istället. Det är inget krav att använda ett "UI-hjälpmedel" över huvud taget, men det ger bonuspoäng att göra det.
    *   Fundera över om du vill använda **relationer** i Backbone, och hur dessa i så fall skall upprättas.
    *   Skall du använda Backbones [vanliga localStorage-modul][10], eller vågar du dig på den elakare [asynkrona versionen][9]?
    *   Kanske vill du göra din applikation [offline-säker][5]?
    *   En större fråga: vill du [arbeta testdrivet][6]? Detta beslut kommer ha ganska stor påverkan på hur du arbetar framöver. Tröskeln för att komma igång med testdriven utveckling kan vara ganska hög, men när man väl är över den så kommer du aldrig vända dig om. Om du ger dig på detta så måste du välja vilket bibliotek du skall använda för dina test.
    *   Förmodligen har du hört talas om [CoffeeScript][7] - kanske är detta läget att prova, om du inte redan gjort det?
3.  Du måste också börja lura på [vilken applikation du skall bygga][8]. Som redan sagts så bör den vara av ett ganska begränsat omfång, då det är processen och inte resultatet som är i fokus.
4.  Du bör också ägna lite tid åt resurssidan angående kurspudels kärna - [kodorganisering][12] - och fundera över vilken approach du vill ha i ditt projekt.
4.  Det är också lämpligt att du i samband med detta steg ser till att utnyttja ett **handledarpass med läraren**, om du inte redan gjort det.
5.  Slutligen, när du funderat över alla val, så skall du presentera dessa i en **ny bloggpost**. Länka sedan till blogginlägget i [kursstegets forumtråd][11].

 [1]: https://coursepress.lnu.se/kurs/ria-utveckling-med-javascript/backbone/
 [2]: https://coursepress.lnu.se/kurs/ria-utveckling-med-javascript/require/
 [3]: https://coursepress.lnu.se/kurs/ria-utveckling-med-javascript/dokumentation/
 [4]: https://coursepress.lnu.se/kurs/ria-utveckling-med-javascript/twitter-bootstrap/
 [5]: https://coursepress.lnu.se/kurs/ria-utveckling-med-javascript/offline-applikationer/
 [6]: https://coursepress.lnu.se/kurs/ria-utveckling-med-javascript/test-driven-utveckling/
 [7]: https://coursepress.lnu.se/kurs/ria-utveckling-med-javascript/coffeescript/
 [8]: https://coursepress.lnu.se/kurs/ria-utveckling-med-javascript/applikationsideer/  
 [9]: https://gist.github.com/4450947
 [10]: https://github.com/jeromegn/Backbone.localStorage/blob/master/backbone.localStorage.js
 [11]: https://coursepress.lnu.se/grupper/ria-utveckling-med-javascript-vt13/forum/topic/steg-1-vagval/
 [12]: https://coursepress.lnu.se/kurs/ria-utveckling-med-javascript/kodorganisering/