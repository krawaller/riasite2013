
### Vad är CoffeeScript?

Förmodligen har ni hört talas om Coffee-Script, som exploderade på JavaScriptscenen 2011. CoffeeScript är ett programmeringsspråk som kompilerar till JavaScript - det innebär att man skriver sin kod i CoffeeScript, och sedan omvandlar koden till vanlig JavaScript innan browsern kör den.

CoffeeScript är intressant på många sätt, men kanske främst ur ett språkutvecklarperspektiv. Vad är bra syntax? Hur blir man mer effektiv? Hur kan bra mönster uppmuntras? CoffeeScript är i grunden ett tankeexperiment om att förbättra JavaScript, som har fått stort inflytande på den kommande versionen.

### CoffeeScript i kursen

Att testa CoffeeScript i kursen är givetvis helt frivilligt. I kursen är det ett krav att din kod skall kunna köras direkt i browsern utan ett föregående build-step, så vi kan inte använda CoffeeScripts kompilerare. Det finns dock en [plugin till RequireJS][2] för att omvandla CoffeeScript-filer direkt i browsern, vilket gör det möjligt att ändå köra CoffeeScript i kursen. En bra tutorial för att använda denna finns [här][3], och du kan också kolla på [kursens demoprojekt][4] som (bland mycket annat) innehåller detta upplägg.

### Resurser

Om du är intresserad av att prova CoffeeScript så finns det en rejäl [resurssamling och diskussion här][1]. Du skulle också kunna snoka på tidigare års kurswebb, även om det är en del overlap mellan länkarna (eftersom jag skrivit båda).

 [1]: http://javascriptmusings.posterous.com/step-6-deepdive
 [2]: https://github.com/jrburke/require-cs "RequireCS"
 [3]: http://blog.toastymofo.net/2012/04/coffeescript-requirejs-and-you-part-one.html 
 [4]: http://krawaller.github.com/riademo/